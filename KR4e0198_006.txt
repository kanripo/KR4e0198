# -*- mode: mandoku-view; -*-
#+TITLE: 滄溟集
#+DATE: 2015-08-25 00:25:15.072197
#+PROPERTY: ID KR4e0198
#+PROPERTY: BASEEDITION WYG    
#+PROPERTY: JUAN 卷六
<pb:KR4e0198_WYG_006-1a>¶
欽定四庫全書¶
　滄溟集巻六　　　　　　明　李攀龍　撰¶
　　五言律詩¶
　　　酬皇甫虞部寒夜書懷見寄¶
兄弟播清徽詞林振羽飛再來郎署重何謂宦情違夜¶
雪留沽酒寒燈坐掩扉共嗟羈物役嵗晏此依依¶
　　　圓硯效徐庾體¶
片石分雲出良工向月刪自疑臨璧水誰為縮壺山洗¶
<pb:KR4e0198_WYG_006-1b>¶
墨沉金鏡呵氷斷玉環畫眉京兆婦纖指曲池間¶
　　　秋扇¶
自從團扇棄空復掩梁塵寒影收雲葉清光暗月輪誰¶
憐班氏女薄命漢宫人但使緘蘭笥君情㑹更新¶
　　　同皇甫繕部寒夜城南咏月¶
片月掛遥岑層城曵素陰寒分宫樹淨影落御溝深結¶
冷悲征笛勻霜上擣砧西園芳宴後白雪復誰吟¶
　　　元夜¶
<pb:KR4e0198_WYG_006-2a>¶
公子聨鑣語佳人把袂歡星橋雲外出火樹雪中看夜¶
色開清禁春酺許從官仍聞祠太乙達曙禮仙壇¶
　　　登省中樓望西山晴雪¶
忽見西山雪髙樓重倚闌數峰城上出落日署中寒佳¶
色繁天㐲清光切露盤小臣操郢曲願獻聖人看¶
　　　憶弟¶
新醪楊柳色不醉欲何如薊北三春雁山東二弟書宦¶
情閒遂淺人事病全踈未擬酬恩去空令憶舊廬¶
<pb:KR4e0198_WYG_006-2b>¶
　　　初夏趙氏園亭¶
獨值春風後幽期此重過開樽黄鳥至髙枕緑陰多簪¶
紱殊閒事乾坤一放歌淹留君莫厭吾道本巖阿¶
　　　送孟得之¶
十載薊門客秋風見長年思家明月夜驅馬白雲天來¶
雁授衣後黄花落帽前何人過攜酒共醉黎陽川¶
　　　登省中樓¶
蕭瑟賦悲哉西山爽氣開白雲海色斷落日秋陰來砧¶
<pb:KR4e0198_WYG_006-3a>¶
髙長樂苑雁下華陽臺如何此時望客思轉難裁¶
　　　酬徐員外舟中新詠見示¶
何處逢搖落秋風又别家天清鴻雁影江滿荻蘆花明¶
月留仙珮寒星犯客槎到來開篋笥新句動京華¶
　　　送諸光禄還於越¶
幾年東省月坐憶故園遊忽有緘書至蘭亭褉事脩芙¶
蓉天鏡曉風雨石帆秋到夜應逢雪門多乘興舟¶
　　　長陵¶
<pb:KR4e0198_WYG_006-3b>¶
明禋趨嵗序陟降儼昭囘容物中原在乾坤北極開松¶
楸千騎入風雨百靈來共話犁庭役遺&KR0006;重可哀¶
　　　朝陵夜作¶
上陵無不美秋杪更宜看風雨朝佳氣旌旗擁漢官星¶
流千嶂過月出萬松寒倚馬清鐘外新霜滿玉鞍¶
　　　白雪樓¶
諸郎難得意非是敢沈冥拙宦無同病清時有獨醒千¶
家寒雨白雙闕曉煙青又值髙樓雁寥寥不可聽¶
<pb:KR4e0198_WYG_006-4a>¶
　　　送楊子正還濟南¶
我家白雲渚落日掩孤城讀書草堂上濯纓湖水清古¶
來失意事不獨名未成北風敝裘雪誰見棄濡情¶
　　　重送楊生¶
十年湖上别風雪此相親把酒論時事霑衣向故人浮¶
名青嵗換生計白雲貧但去卧芳草山中鴻雁春¶
　　　殿卿至¶
駿馬何當出金髙郭隗臺雲中春酒熟書後故人來白¶
<pb:KR4e0198_WYG_006-4b>¶
首文章事青雲王伯才誰為一知己念子正悠哉¶
　　　送殿卿¶
嗟君復失意吾道轉堪疑白雪論先達青雲合後時落¶
花寒食過載酒故山期莫以楊朱淚春風灑路岐¶
　　　章行人使潞藩¶
使者持符下風塵叱馭前諸侯城赤狄列嶂黨青天牟¶
麥祈年畤芙蓉避暑筵相逢多愛客共賦逺遊篇¶
　　　十六夜集劉子成宅¶
<pb:KR4e0198_WYG_006-5a>¶
羽書三十度飛騎動長安今夜樽前月還同燧火看入¶
門清影滿久坐素華寒何處闗山引如悲行路難¶
　　　聞砧¶
永夜盧家婦深閨坐自傷拭砧散明月投杵上清霜别¶
恨繁鴛綺哀音急鴈行同袍征戰盡刀尺斷人腸¶
　　　送張比部募兵秦晉諸郡¶
天威嚴滅敵使者出秋官白羽徵兵入黄金結士懽風¶
雲千騎動雨雪二陵寒無易行間客能登漢將壇¶
<pb:KR4e0198_WYG_006-5b>¶
　　　送沈郎中守順慶¶
見說褰帷處千山擁使君嘉陵渡春水棧道轉秋雲郡¶
下平蠻檄家傳諭蜀文病餘饒卧理能不憶離群¶
　　　春日韋氏園亭同元美賦(二/首)¶
春塢花㝠㝠斜陽倒玉缾風塵猶傲吏天地此空亭共¶
醉薊雲白相看燕草青我來吟澤畔不是獨為醒¶
　　　其二¶
藉草到流水看花延落暉客中過寒食馬上改春衣移¶
<pb:KR4e0198_WYG_006-6a>¶
席青山出開樽白鳥飛天涯有朋好能使宦情微¶
　　　夏日同元美徐子旋賈守準劉子成集張氏園¶
　　　　亭得談字¶
共載杯中物聊停塵外驂路人終白眼世事豈清談髙¶
枕夏雲出空亭斜照含竹間有流水可以漱餘酣¶
　　　初夏同元美汪伯陽皇甫子循集姚明府園亭¶
　　　　得春字¶
五栁陶潛宅猶藏杜曲春緑陰衣上滿黄鳥席邊新河¶
<pb:KR4e0198_WYG_006-6b>¶
朔當年事風流我輩人胡為日車馬擾擾向紅塵¶
　　　送蔡少府之陽武¶
君歸寒食後猶及縣中花趨府具茨野鳴鞭博浪沙大¶
河秋色外使者白雲槎豈不勞行役風塵見嵗華¶
　　　為殿卿悼亡¶
歌梁塵未斷舞袖影方閒落月窺珠鏡青春暗玉顔為¶
雲歸峽裡竊藥去人間安得招䰟術姍姍步幄還¶
　　　答殿卿¶
<pb:KR4e0198_WYG_006-7a>¶
故園春草後書札問同袍海嶽遊當壯風塵卧正髙大¶
名詩裡出浮世酒中逃顧我仍多病時危小吏勞¶
　　　送獲嘉郭明府¶
仙舟新出宰秋色渡淇河官屬諸侯貴君才百里多政¶
齊吳季重地接衛朝歌漢主憂南服長纓送尉佗¶
　　　霅溪徐山人(二/首)¶
風塵餘鬂髪天地此栖遲不問家人産寧求國士知門¶
無荷蕢過鄰有灌園期得道憑烏几藏名號鹿皮¶
<pb:KR4e0198_WYG_006-7b>¶
　　　其二¶
自有浮雲戀非因倦鳥還林光清客夢湖色駐人顔嵗¶
序髙懸榻風塵老抱闗不投明月璧甘隱大雷山¶
　　　毛刺史姑蔑髙齋¶
武陵看花處二仲得相聞雨白閩天合山青越徼分書¶
聲散秋瀑翰墨染春雲府檄何年事猶餘𤠔鶴群¶
　　　出郭¶
出郭隨吾適人家杜曲邊溪流縈去馬山路入鳴蟬禾¶
<pb:KR4e0198_WYG_006-8a>¶
黍殷秋作茅茨足晝眠可能祛物役歸買汶陽田¶
　　　張氏園亭¶
辟疆開别業載酒雨中看亭敞千花瞑樓空萬竹寒呼¶
童攜枕簟勸客解衣冠宿我山窻下聽詩坐夜闌¶
　　　碧雲寺禪房¶
佛土秋逾淨花臺夜復香一燈醒夢幻孤磬散清凉月¶
上梵輪滿湖開天鏡光新詩分妙偈病客對空王¶
　　　早春元美公實訪茂秦華嚴精舎同賦¶
<pb:KR4e0198_WYG_006-8b>¶
招提多病客擁褐世間情法自傳燈得詩先卓錫成年¶
光雲樹麗春晝雨花明若許東林住還攜漉酒生¶
　　　十四夜同王徐宗梁四君子集靈濟宫(二/首)¶
愛此壺中約人皆曼倩才華燈懸日月仙樹接蓬萊青¶
鳥銜詩去金貂換酒囘明宵祠太乙方士漢宫來¶
　　　其二¶
逍遥𤣥圃望清切紫微層月出三山樹春囘萬井燈無¶
悲田變海但願酒為澠門外金羈影王孫自五陵¶
<pb:KR4e0198_WYG_006-9a>¶
　　　張山人¶
吾鄉張仲蔚未是蓬蒿人伏臘東籬下漁樵北海濵官¶
家還賦役客路且風塵織妾齊紈素開筵嬌上春¶
　　　春日¶
為客淹歸騎思家過斷鴻春衣花發後寒食雨聲中生¶
事羞人問時名與衆同自甘郎署隱不哭宦途窮¶
　　　柬公實¶
如何梅發後更憶故園春海上多歸夢天涯一病人世¶
<pb:KR4e0198_WYG_006-9b>¶
情元慘淡宦迹好逡巡莫作鴻㝠客青雲未可親¶
　　　同元美與諸比部早夏城南放舟(六/首)¶
豈悟風塵客還能汗漫遊天涯唯短髪海内此扁舟宦¶
跡清時劣人才畫省優百年渾緑醑一日且滄洲¶
　　　其二¶
最憐行役久為樂未言疲自起投車轄長歌覆羽巵江¶
湖青雀舫僚友白雲司醒後驚相問佯狂信有之¶
　　　其三¶
<pb:KR4e0198_WYG_006-10a>¶
誰為河朔飲吾願罄交驩杯動滄波色舟空白日寒題¶
詩溪鳥過岸幘野人看不是江湖興風塵此道難¶
　　　其四¶
落日維舟好君其問水濵舉觴遥送鳥倚樹醉看人各¶
負詩無敵翻驚㑹有神明朝在城郭騎馬共風塵¶
　　　其五¶
春歸興不孤勝地此相呼公等稱詞伯余將混酒徒山¶
光含浩蕩秋意颯江湖樂事闗窮達浮生敢自誣¶
<pb:KR4e0198_WYG_006-10b>¶
　　　其六¶
言尋韋杜曲與客放船行樹影含衣動溪光逼酒清狂¶
來出真態醉裡見浮生所以山公後寥寥達者名¶
　　　寄茂秦¶
向來燕市飲此意獨飛揚把袂看人過論詩到爾長世¶
情揺白首吾道指滄浪去住俱貧病風塵動𣺌茫¶
　　　再遊南溪同應駕部徐比部賦(四/首)¶
此日南溪約應徐賦客同據牀千竹下進艇百花中天¶
<pb:KR4e0198_WYG_006-11a>¶
入華陽館雲生碣石宫昔賢何慘淡吾醉任鴻濛¶
　　　其二¶
覆席花如待窺簾鳥似知到來𢬵共醉坐久見吾詩吏¶
跡江湖傲仙才日月欺幸逢休澣出不顧尚書期¶
　　　其三¶
晏遊無俗吏休沐有殊恩碧草堪同藉紅塵可重論溪¶
聲留倚仗山色取當樽夙昔疑吾醉維舟尚在門¶
　　　其四¶
<pb:KR4e0198_WYG_006-11b>¶
花鳥從春過嬉遊到夏偏白雲行酒上清吹起舟前世¶
路身何得吾徒賦必傳寧須千日醉不擬衆人憐¶
　　　郊行(二/首)¶
稍似武陵溪人家緑樹迷桔槔茅屋上荷蓧薊門西清¶
吹生衣袂繁陰散馬蹄紅塵纔只尺城郭意多暌¶
　　　其二¶
並馬未央前看雲過灞川時逢黄鳥住欲就緑陰眠宦¶
豈登臨拙名非案牘傳風塵朋好在囘首汶陽田¶
<pb:KR4e0198_WYG_006-12a>¶
　　　柬元美(二/首)¶
偃蹇寧知病今如藥褁何清齋山雨至髙枕夏雲多詞¶
賦芳顔妬風塵壯志過相憐誰最久把臂此蹉跎¶
　　　其二¶
久矣疲朝謁深惟傲吏情臨風看玉樹消渇望金莖返¶
照虹霓出浮雲駟馬行慚無枚叔賦起爾薊門城¶
　　　夜過元美(二/首)¶
眼厎誰同病天涯好自親放歌依白日縱飲向風塵世¶
<pb:KR4e0198_WYG_006-12b>¶
態搖知己時名走衆人朝參君莫嬾漢主憶詞臣¶
　　　其二¶
病即科頭出狂仍枕腹眠禮非因我設汙不受人憐興¶
盡銜杯外言深把燭前開門看墮月騎馬問朝天¶
　　　夏日同元美子與子相天寧寺送别公實(二/首)¶
晏坐人天近清齋僧夏深出門成逺道駐馬向祗林益¶
愧風塵色相看湖海心惠休能怨别為擬碧雲吟¶
　　　其二¶
<pb:KR4e0198_WYG_006-13a>¶
西域黄金地南訛大火天贈言迴白雪寒色動青蓮幻¶
跡抽簪外浮名把袂前古今皆涕淚去住各風烟¶
　　　夏日同元美子與集子相宅¶
佳客堪常見幽期暑亦過披襟度風雨把酒出星河嬾¶
拙元相藉文章敢自多夜深忘白羽玉樹倚蹉跎¶
　　　柬子相(二/首)¶
已負西山約將無惜壯遊懷人當落日卧病復清秋時¶
事君髙枕風塵我敝裘加餐看物理天地一虚舟¶
<pb:KR4e0198_WYG_006-13b>¶
　　　其二¶
楚客秋多病羈心私自憐各天散朋好八月見烽烟白¶
露寒砧下青楓過鴈前豈應裁恨賦冩任故人傳¶
　　　别汪正叔員外¶
幾年金虎署與爾結交歡傲吏莊生似詩家鮑叔看春¶
光燕樹合雨色薊門寒各抆臨岐淚風塵去住難¶
　　　懷魏順甫¶
白雲同署客相念意悠哉交道蕭朱失文章屈宋來風¶
<pb:KR4e0198_WYG_006-14a>¶
塵還傲吏案牘豈時才不見黄金駿秋髙薊北臺¶
　　　登黄榆馬陵諸山是太行絶頂處(四/首)¶
黄榆髙不極臨眺亦竒哉河勢中原坼山形上黨來白¶
雲横塞斷寒峽倚天開搖落清秋色多慙作賦才¶
　　　其二¶
不盡寒雲外青峰落照多秋陰生大鹵木葉下滹沱巨¶
壑藏風雨飛梁挂薜蘿重闗三輔地躍馬意如何¶
　　　其三¶
<pb:KR4e0198_WYG_006-14b>¶
振衣巖木下倚杖白雲層落日懸狐塞清秋度馬陵千¶
峰寒自出大澤莽相仍左瞰邢襄郡分符憶股肱¶
　　　其四¶
秋色自㝠㝠風煙接井陘闗門開落日山路出寒星太¶
守方乗障清時敢勒銘杉松迴朔氣哀壑未堪聽¶
　　　答明卿病後見寄(二/首)¶
薊門搖落後楚客病如何秋色髙金掌西風滿玉珂開¶
樽鴻鴈至染翰五雲過應憶山陽㑹疎狂阮籍多¶
<pb:KR4e0198_WYG_006-15a>¶
　　　其二¶
吳生何偃蹇稱病不朝天侍從官非拙浮沉世所憐黄¶
金燕士裏白雪郢人前自識銜杯趣逾看結襪賢¶
　　　寄元美(二/首)¶
宿昔神仙省青雲向爾親償金聊玩世抱玉故調人氣¶
色髙題柱文章老斵輪别來多所憶卧病上林春¶
　　　其二¶
豈不為同舍于時媿重名佳人誰獨立大將爾横行病¶
<pb:KR4e0198_WYG_006-15b>¶
起髙詩興春光美宦情懸知思逺道落日薊門城¶
　　　即事(四/首)¶
浮雲如浪跡春色且邢州磬折人堪老蕭條客自愁孤¶
城山下出大陸日西流請郡終何意風塵復倦遊¶
　　　其二¶
天涯看薄宦何以異漂蓬才豈分符後名非薦疏中黄¶
塵霾落日白羽揷春風聞道漁陽戰方論衞霍功¶
　　　其三¶
<pb:KR4e0198_WYG_006-16a>¶
嬾嫚終疑傲和光意逺哉元龍無客禮方朔有仙才疾¶
苦褰帷過風塵領郡來那須論徃事作賦栢梁臺¶
　　　其四¶
使者殊旁午吾生自不辰文章看長物道路竟何人寒¶
食孤城外襜帷大澤濱那堪楊柳色風雨傍行春¶
　　　寄宗考功(二/首)¶
别離如昨日豈厭廣陵濤春色漁陽滿烽烟海上髙文¶
章迴白雪顧盻解綈袍下走猶三輔蕭條欲二毛¶
<pb:KR4e0198_WYG_006-16b>¶
　　　其二¶
春色還堪起青雲固可披振纓人不病把袂客能詩奏¶
事明光殿掄才藻鏡司稽康猶自嬾早辱巨源知¶
　　　寄殿卿(二/首)¶
人情原慘淡世路故蹉跎意氣彈冠少風塵按劒多客¶
居深雨雪春夢逺漳河賴有西山色猶堪載酒過¶
　　　其二¶
燕山為客地莫共酒人居吾輩詩名大其徒劒術疎風¶
<pb:KR4e0198_WYG_006-17a>¶
塵官不調雨雪嵗將除何限東歸意春花滿舊廬¶
　　　春興(二/首)¶
短髪黄塵裡浮生白日徂詩名堪自見經術敢相誣薦¶
列終才吏逢迎豈壯圖有年輕召杜不病足江湖¶
　　　其二¶
案牘將能事文章敢具陳跳梁看此物隱几過時人返¶
照生殘雨浮雲矯上春夙心唯病免不欲滯風塵¶
　　　重送許永寧(二/首)¶
<pb:KR4e0198_WYG_006-17b>¶
絶域天應斷揚波海未平浮雲隨薄宦華髪繫微名傳¶
檄西南定褰帷瘴癘清看君饒卧理經術晚逾成¶
　　　其二¶
世情今可見此謫竟堪陳偃蹇難容汝文章不利人清¶
秋炎海外落日大荒濵莫更埋銅柱功名老漢臣¶
　　　郡齋送張肖甫(二/首)¶
薊門相憶處豈不問加餐卧理非吾意詩名向爾看白¶
雲尊酒盡山色郡齋寒莫惜重投轄秋風道路難¶
<pb:KR4e0198_WYG_006-18a>¶
　　　其二¶
送君何所有城上太行山落日堪相憶浮雲未可攀俱¶
言張翰去得御李膺還莫自悲秋色能摧壯士顔¶
　　　閣夜示茂秦(四/首)¶
相逢殊不惡久别竟誰驩貧病他鄉老交游古道難開¶
樽山欲出説劒雪逾寒如此蕭條色髙齋爾自看¶
　　　其二¶
為客今猶在浮名信已勞病來衰綵筆老至戀綈袍閣¶
<pb:KR4e0198_WYG_006-18b>¶
卧風塵過銜杯夜色髙舊知江夏守不厭禰生豪¶
　　　其三¶
病起看時事歸心不可裁著書官欲罷問字客還來月¶
出樽堪滿霜清角自哀相憐成白首明日阻三臺¶
　　　其四¶
把袂今何夕髙齋雨雪清詩才君矍鑠酒興我從横同¶
病無交態相依豈世情春來徵渤海陳對引王生¶
　　　寄元美(四/首)¶
<pb:KR4e0198_WYG_006-19a>¶
我昔朝宗日君停使者軒並驅皆上駟相遇復中原草¶
昧時人起風塵國士恩别來春色滿無處不銷䰟¶
　　　其二¶
若問除書意君何異積薪姓名常借客蹤跡竟疑人為¶
郡空髙第當朝各要津拂衣吾所欲不是避風塵¶
　　　其三¶
漁陽春欲盡漢使未堪愁邊郡多豪俠風塵一壯遊浮¶
雲寒大漠白日澹幽州莫更觀遼海蕭條正北流¶
<pb:KR4e0198_WYG_006-19b>¶
　　　其四¶
何悟淹為郡風塵日以難宦情疎自解人事拙相看髙¶
枕西山色清齋大麓寒期君秋月滿從此掛吾冠¶
　　　夏日行部遇明卿子與於癭陶邑¶
何來漳水上早晩發長安放逐吾曹在風塵此道難孤¶
城髙自卧萬事醉相看莫擊鄒陽劒霜飛五月寒¶
　　　郡齋與元美賦¶
握手今何在髙齋共此樽衆人方睥睨二子向乾坤經¶
<pb:KR4e0198_WYG_006-20a>¶
術從吾淺詩名得爾尊當時楊馬輩誰復在金門¶
　　　送元美(二/首)¶
吾曹天地在不惜滯風塵意氣能無合文章自有真齊¶
名他日事側目此時人為别還秋色樽前白髪新¶
　　　其二¶
把酒論離索褰帷送友生白雲髙大麓秋色重孤城偃¶
蹇還詩句蕭條自世情贈君無趙璧落日片心明¶
　　　黄河¶
<pb:KR4e0198_WYG_006-20b>¶
復就三秦役還為四牡歌北風揚片席大雪渡黄河才¶
豈諸郎少名非一郡多儒官明主意吾道好蹉跎¶
　　　闗門雪望¶
西來千里雪斜日滿函闗秋水何當落浮雲自不還積¶
陰髙紫氣寒色壯秦山似欲欺雙鬢蒼茫到客顔¶
　　　發長安¶
此處看春色蕭條客自禁風塵為郡過蹤跡抱闗深不¶
盡傳經意難言作賦心故人多道路薄宦有登臨¶
<pb:KR4e0198_WYG_006-21a>¶
　　　涇州¶
迴磴層雲上孤城返照間人煙趨白阪睥睨走青山芻¶
粟浮涇下旌旗度隴還時看乘障吏車馬出蕭闗¶
　　　秋日(四/首)¶
薄遊寒暑換仍自滯孤城華髪看人事浮雲識宦情拂¶
衣驅病色懸榻避時名但欲眠清晝相嘲任友生¶
　　　其二¶
此物還堪惜何官不可休驅馳如昨日藥餌更清秋名¶
<pb:KR4e0198_WYG_006-21b>¶
已千人廢家徒四壁愁南山歸自好沮溺本同流¶
　　　其三¶
倦遊非一日乘興復三秦多病難為客浮名喜中人未¶
堪沈案牘何以走風塵祖帳東門外賢哉一老臣¶
　　　其四¶
還鄉明日事可奈簿書勞棄置看同病風塵避二毛酒¶
如涇水濁枕對華山髙不是清秋色何人見反騷¶
　　　五日和許傅湖亭讌集(二/首)¶
<pb:KR4e0198_WYG_006-22a>¶
城頭片雨懸客醉㟙湖邊酒奈榴花妬人堪桂樹憐五¶
絲還令節雙鬢抵流年莫蹋王孫草淮南賦已傳¶
　　　其二¶
青樽臨北渚一為故人開此事成今昔浮雲自徃來花¶
間攜枕簟鏡裡出樓臺忽就投湘賦深知賈誼才¶
　　　寄元美¶
寥落文章事相逢白首新微吾竟長夜念爾和陽春把¶
酒千門雪論交四海人即今燕市裡擊筑好誰親¶
<pb:KR4e0198_WYG_006-22b>¶
　　　贈子與¶
握手論文者春來限各天即今行樂處不似舊游年神¶
物風塵裡時名我輩前豈令徐孺榻白日此長懸¶
　　　汪員外移水部時城京師汪為植¶
聞有金城役掄兹水部才中原憂被髪使者詠于䰄睥¶
睨燕山接風雲瀚海來懸知胡騎遁天子宴蓬萊¶
　　　即事(四/首)¶
羽書秋色外飛輓海陵迴日上犁庭議時難度漠才物¶
<pb:KR4e0198_WYG_006-23a>¶
情竒士過天造異人來側席勞明主黄金正滿臺¶
　　　其二¶
即今難授鉞誰可靜胡塵談笑存能事艱虞失衆人大¶
軍歸掌握王者自經綸不復憂驕悍如林䕶北辰¶
　　　其三¶
使者晨馳壁奪歸平虜章自天懸斧鉞擇日設壇塲萬¶
馬中原集諸軍上苑旁主恩無可報一戰取名王¶
　　　其四¶
<pb:KR4e0198_WYG_006-23b>¶
天子何神武乗秋欲破胡儒臣擐甲胄大將解兵符叱¶
咤風雲合艱危日月扶北瞻陵寢色蔥鬱近皇都¶
　　　賦得屏風¶
虚屏漢宫裡有女白頭吟色倚琉璃怯秋來湘水深歡¶
情張畫燭愁坐掩清砧莫為蒼蠅誤君王在上林¶
　　　渡滹沱¶
滹沱來不極曉色蕩孤城擊楫中流過褰帷下吏情天¶
銜紆岸轉日上大波行獨在知津後風塵見濯纓¶
<pb:KR4e0198_WYG_006-24a>¶
　　　廣陽山道中¶
出峽還何地杉松鬱不開雷聲千嶂落雨色萬峰來地¶
勝紆王事年饑損吏才難將憂旱意涕泣向蒿萊¶
　　　趙州道中¶
獨往何為者栖栖意不歡褰帷秋雨過伏軾夏雲殘潦¶
水陰相積蒹葭晩自寒大夫方跋涉天步屬艱難¶
　　　吳舍人喪内(二/首)¶
楚妃色殊衆不獨下堂悲鼔瑟瀟湘夜秋雲未可持河¶
<pb:KR4e0198_WYG_006-24b>¶
流雙露掌月出萬年枝屬有將雛曲能無泣鳯池¶
　　　其二¶
可憐御溝水見此白頭吟病客思江郡詞臣在上林春¶
風動花樹秋月散清砧唯有陵陽淚知君抱玉心¶
　　　和殿卿白雲亭醉歌¶
狂殺王門客空亭日嘯歌那知珠履散自愛白雲多短¶
髪明秋水長裾曳芰荷獨憐枚叟在不復厭婆娑¶
　　　元美以家難羈京作此為唁(四/首)¶
<pb:KR4e0198_WYG_006-25a>¶
馳騁淄澠日功名與宦情髙堂一為坐世路遂相輕行¶
乞還燕市悲歌復薊城佩刀風雨夜堪作箾中鳴¶
　　　其二¶
一自抽簪後漂零見此身通章尋悟主懷刺更依人寒¶
入綈袍色愁生黍谷春不因家難劇君豈在風塵¶
　　　其三¶
海内論兄弟蕭條二子才一時稱病罷萬里拂衣來雨¶
雪人髙卧蓬蒿客自囘偶然占劒氣夜夜向燕臺¶
<pb:KR4e0198_WYG_006-25b>¶
　　　其四¶
聞道周旋地偏承老父顔槖饘時在側賔客稍居閒函¶
谷更封出夷門執轡還莫將公子淚亂漫灑燕山¶
　¶
　¶
　¶
　¶
　滄溟集巻六¶
