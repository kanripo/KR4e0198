# -*- mode: mandoku-view; -*-
#+TITLE: 滄溟集
#+DATE: 2015-08-25 00:25:15.216225
#+PROPERTY: ID KR4e0198
#+PROPERTY: BASEEDITION WYG    
#+PROPERTY: JUAN 卷十四
<pb:KR4e0198_WYG_014-1a>¶
欽定四庫全書¶
　滄溟集巻十四　　　　　明　李攀龍　撰¶
　　七言絶句¶
　　　贈鄭将軍之銅江(四首/)¶
漢将承恩意氣多樓船十道下牂牁憐君本自山東妙¶
更許何人繫尉佗¶
　　　　其二¶
銅柱遥臨幕府髙武陵溪水日滔滔桃花不及驊騮色¶
<pb:KR4e0198_WYG_014-1b>¶
併與春光照錦袍¶
　　　　其三¶
白羽如林漢主分萬山遥護長官軍大銅江上門生笛¶
不是南征不可聞¶
　　　　其四¶
射䇿當年捕虜才提兵又度百蠻来秋霜已避横戈氣¶
春鴈應同結陣廻¶
　　　答殿卿問疾¶
<pb:KR4e0198_WYG_014-2a>¶
斜陽殘雪照樓中忽枉新詩字字工無那主人便伏枕¶
十年不肯讓春風¶
　　　戲問殿卿止酒状¶
昨夜春風吹酒香牀頭甕甕菊脂黄當壚笑殺如花妾¶
底事垂涎若箇長¶
　　　樓上¶
白雲湖上白雲還濁酒新詩日日閒無那滿樓春雪色¶
敎人常對玉函山¶
<pb:KR4e0198_WYG_014-2b>¶
　　　聞鴈得元美兄弟書却寄¶
春風忽送鴈行廻病客新銜白雪杯一度三江聲自苦¶
君家兄弟寄書来¶
　　　止酒¶
五栁先生漉酒巾蕭然東壁掛青春逺公此日應相笑¶
也學蓮花社裏人¶
　　　答張秀才簡病中見寄(二首/)¶
一瓢春酒一漁磯羡爾江湖老布衣此日故人誰問疾¶
<pb:KR4e0198_WYG_014-3a>¶
柴門深閉雪霏霏¶
　　　　其二¶
裘馬翩翩自昔時誰憐華髪卧茅茨世情一薄如春雪¶
不是窮交那得知¶
　　　送金台鄭叅戎(二首/)¶
征南幕府百蠻遥擬勒功名寵聖朝此日漢家銅柱在¶
何如海上赤城標¶
　　　　其二¶
<pb:KR4e0198_WYG_014-3b>¶
帝遣樓船護海鄉旌旗十萬下東陽何来劍氣轅門上¶
夜夜遥㸔婺女光¶
　　　答殿卿過飲南樓見贈(二首/)¶
二月城頭栁半黄金枝嫋嫋掛斜陽已知不及春醪色¶
自起開尊喚客嘗¶
　　　　其二¶
南樓雪後憶離群湖上銜杯弄白雲也道酒如春水薄¶
尊前無日好無君¶
<pb:KR4e0198_WYG_014-4a>¶
　　　和許長史玉函宫携妓(二首/)¶
玉函宫裏列紅顔美酒清尊醉不還春色自應天上好¶
那嗔長史出人間¶
　　　　其二¶
清都花發彩雲深片月髙懸玉樹林此夕應逢秦女醉¶
新詩偷得鳯簫吟¶
　　　送右史之京(十二首/)¶
漢家髙宴栢梁臺千載風雲擁上才誰得似君珠履貴¶
<pb:KR4e0198_WYG_014-4b>¶
親承咳唾九天來¶
　　　　其二¶
曾逰上國和陽春華髪重来一曲新身自楚臣誰不識¶
蘭臺賔客更無人¶
　　　　其三¶
一片燕山紫氣中漢家城闕薊門東即今天子招賢地¶
非復當年碣石宫¶
　　　　其四¶
<pb:KR4e0198_WYG_014-5a>¶
五雲西北望京華玉帛年年出漢家此去但承明主問¶
不妨才子更長沙¶
　　　　其五¶
乞得梁園出漢關那将春色動離顔惟愁不見鄒枚苦¶
賦就無人觧徃還¶
　　　　其六¶
萬國稱藩拱至尊一時詞客出王門但敎日奉西園宴¶
莫道應劉不是恩¶
<pb:KR4e0198_WYG_014-5b>¶
　　　　其七¶
金輿山下小清河河上朱樓疊素波此日爲君西北望¶
浮雲不似客愁多¶
　　　　其八¶
桃花美酒鳯凰樓公子乗春作宦游寒食不知何處過¶
總無風雨亦堪愁¶
　　　　其九¶
胡姬十五漢宫妝夾道楊花撲面香處處紅樓堪繫馬¶
<pb:KR4e0198_WYG_014-6a>¶
莫敎春色㫁君腸¶
　　　　其十¶
春風忽斷鴈行疎染翰青雲照錦裾知爾已傳招隐賦¶
相思更寄枕中書¶
　　　　其十一¶
秦女窓前桂葉垂那堪春色鬭雙眉君家自種淮南樹¶
處處淹留好爲誰¶
　　　　其十二¶
<pb:KR4e0198_WYG_014-6b>¶
春光明日是長安楊栁青青傍酒寒也自道君爲客好¶
那應猶作故園㸔¶
　　　宿開元寺示諸子¶
三十年前住此峰白雲流水見相從那知此日東林㑹¶
更聴開元寺裏鐘¶
　　　重寄伯承¶
桃花不似玉顔紅顧影揚蛾入漢宫纔說長門人便老¶
黄金無賦買春風¶
<pb:KR4e0198_WYG_014-7a>¶
　　　答殿卿潞河旅次見憶之作¶
十載蕭條作逐臣長安明日更逢春那能不醉新豐酒¶
且自江湖憶故人¶
　　　錦陽川途中醉歸答劉山人¶
錦溪人醉接䍦斜邀客看花右史家右史未歸休下馬¶
長安城裏正㸔花¶
　　　答右史於都城見賣牡丹者因憶故園之作(二/首)¶
上苑繁華此一時牡丹偏媚漢宫姿故園春色無人賞¶
<pb:KR4e0198_WYG_014-7b>¶
零落空山只自知¶
　　　　其二¶
長安何處買花還玉女窓前兩度攀可惜漢宫都不管¶
一枝春色借人間¶
　　　周象賢明府明卿門人屬感明卿放逐因贈明¶
　　　　府¶
金馬風流漢主恩一時冠蓋盡王孫不知澤畔行吟日¶
那得周郎却在門¶
<pb:KR4e0198_WYG_014-8a>¶
　　　贈周象賢明府¶
漢家當日渡蘭津銅柱西南盡外臣才子似君難便得¶
始知元不爲巴人¶
　　　爲周真陽題芭蕉仕女圖戲呈呉明卿使君¶
春盡芭蕉未著花玉蘭雙倚麗人斜何如南郡從游日¶
一靣紅妆出絳紗¶
　　　爲周真陽詣徐使君得報使有感作此贈(二首/)¶
使君清怨滿江臯汝海秋深尺素勞當日徃還門下吏¶
<pb:KR4e0198_WYG_014-8b>¶
那知猶有范功曹¶
　　　　其二¶
使君南國有詩名屬吏風流思亦清今日新林還罷郡¶
㡬人猶似在宣城¶
　　　早春寄呉使君(四首/)¶
十載風流動帝都只今漂泊滿江湖那能萬里褰帷處¶
不憶中原一病夫¶
　　　　其二¶
<pb:KR4e0198_WYG_014-9a>¶
從他白髪病中生濁酒寕知世上情纔到蓬蒿人自轉¶
非干仲蔚欲逃名¶
　　　　其三¶
越王臺上草萋萋楚客褰帷五馬嘶那意故人将錦字¶
春風吹到七閩西¶
　　　　其四¶
五馬遥臨百粤春漢家遷客虎符新同時諌獵堪誰在¶
得領専城更㡬人¶
<pb:KR4e0198_WYG_014-9b>¶
　　　殿卿乞酒作此寄報(二首/)¶
遥傳錦札鴈池来問我㸔春醉㡬囬消渇未能常傍酒¶
乞君携客上平臺¶
　　　　其二¶
新開金掌露華香贈爾梁園喚客嘗酒賦若還遺此品¶
可須浮白勞鄒陽¶
　　　寄劉子方斗酒¶
每到花開憶錦溪春醪今日爲君携山中儻值㸔花伴¶
<pb:KR4e0198_WYG_014-10a>¶
醉裏新詩好共題¶
　　　戲東張茂才¶
羅姑春酒百花香潦倒張郎自不妨爲問君家三婦豔¶
今朝若箇畫眉長¶
　　　爲許右史悼伎(二首/)¶
翩翩春色夢中微淚盡紅顔濕舞衣似愛主人能作賦¶
化爲流雪兎園飛¶
　　　　其二¶
<pb:KR4e0198_WYG_014-10b>¶
梁園脩竹孝王栽散入秋風繞吹臺此夜㫁腸聴不得¶
月明池上鴈還来¶
　　　招張少坤¶
蕭蕭落木下河干秋老東林白露寒爲報陶家新酒熟¶
黄花三徑待君看¶
　　　挽耿蠡縣(二首/)¶
百里風雲接帝闈故園春色動芳菲知君自是神仙令¶
此日雙鳬何處飛¶
<pb:KR4e0198_WYG_014-11a>¶
　　　　其二¶
春色孤城病裡㸔誰憐白髪漢郎官蠡吾城下秋風起¶
千載蕭蕭易水寒¶
　　　挽楊生(二首/)¶
翠羽明珠映掌新君家長是武陵春一時紅淚千行下¶
腸㫁君家有㡬人¶
　　　　其二¶
平生裘馬最翩翩不惜黄金結少年今日蕭條君不見¶
<pb:KR4e0198_WYG_014-11b>¶
白楊秋色有誰憐¶
　　　感逝示克懋¶
春風吹動故人情昨夜山陽玉笛聲若使紅顔偏紱冕¶
誰将白髪老諸生¶
　　　襲克懋託疾不肯入試賦贈¶
白髪蕭蕭一布衣秋風揺落鴈南飛如何自聴朱絃絶¶
此調人間識者稀¶
　　　十日陶令過東村¶
<pb:KR4e0198_WYG_014-12a>¶
樽前無恙滿籬花栁亦蕭蕭映日斜正好故人成一醉¶
風流那不似君家¶
　　　子與以服散卧病因賦姬人怨服散三章戲贈¶
洞房春滿百花明月底紅顔把玉笙道是神仙君不信¶
人間那得鳯凰鳴¶
　　　　其二¶
桃花流水赤城山當日劉郎去復還若道不如天上好¶
何縁二女憶人間¶
<pb:KR4e0198_WYG_014-12b>¶
　　　　其三¶
呉姬搗藥楚姬丸獨夜深閨玉兎寒更倚庭前雙桂樹¶
何人不作月中㸔¶
　　　簡許殿卿¶
玉函山色倚嵯峨北渚清秋已自波我欲與君擕酒去¶
不知何處白雲多¶
　　　和許右史寄懐曽水部之作(二首/)¶
右史懐人㺯彩毫華陽秋送白雲髙遥知水部開椷處¶
<pb:KR4e0198_WYG_014-13a>¶
不獨鍾山照錦袍¶
　　　　其二¶
鴻書揺落度江来爲憶風流許掾才曽是支公門下客¶
秋光偏在雨花臺¶
　　　病中答寄殿卿¶
大梁車騎日如雲客散夷門酒半醺更向古人論意氣¶
不知誰似信陵君¶
　　　和聶儀部明妃曲(四首/)¶
<pb:KR4e0198_WYG_014-13b>¶
青海長雲萬里秋琵琶一曲淚先流六宫多少良家子¶
不到沙塲不解愁¶
　　　　其二¶
玉門關外起秋風雙鬢蕭條傍轉蓬恠得紅顔零落盡¶
春光只在合歡宫¶
　　　　其三¶
天山雪後北風寒抱得琵琶馬上彈曲罷不知青海月¶
徘徊猶作漢宫㸔¶
<pb:KR4e0198_WYG_014-14a>¶
　　　　其四¶
燕支山下㡬囘春坐使蛾眉誤此身二八漢宫含笑入¶
一時紅粉更無人¶
　　　重别魏使君(四首/)¶
楚客褰帷不可留陽春一曲更難酬併将别後蕭條色¶
寫向君家白雪樓¶
　　　　其二¶
謝客園林已十春門前車馬任紅塵使君不爲憐同調¶
<pb:KR4e0198_WYG_014-14b>¶
何處蓬蒿得故人¶
　　　　其三¶
君家明月楚江干價動連城海色寒不是片心還得似¶
三年那借故人看¶
　　　　其四¶
海郡争傳下鳯群美人爲政有如君翛然更逐襜帷去¶
西望蘭臺入五雲¶
　　　寄謝茂秦(二首/)¶
<pb:KR4e0198_WYG_014-15a>¶
美人春望望陵臺臺下漳河去不囘惟有舊時歌舞地¶
至今風雨自西來¶
　　　　其二¶
裘馬翩翩四十秋當時雙璧暫相留于今客散平原館¶
說着還鄉已白頭¶
　　　和右史悼兒篇(三首/)¶
賦罷人傳絶妙辭爭如細桞亂輕絲那知此日千行淚¶
並拂秋風灑鴈池¶
<pb:KR4e0198_WYG_014-15b>¶
　　　　其二¶
月出梁園授簡遲賦成賔客更相疑如何照乗珠無恙¶
却得精光異徃時¶
　　　　其三¶
颯颯秋風木葉飛丹陽長史一霑衣自憐猶在人間住¶
玉斧蓬萊去不歸¶
　　　答右史秋懐見寄(二首/)¶
河上秋風鴈影開樽前明月夜還来兎園一望渾如雪¶
<pb:KR4e0198_WYG_014-16a>¶
人在梁王古吹臺¶
　　　　其二¶
老去王門混酒徒陳畱賓客避呼盧不知今日狂何似¶
曽入髙陽㑹裡無¶
　　　答殿卿九日見懐(二首/)¶
黄花獨傍酒邉開過鴈秋風繞吹臺直置霑裳聴不得¶
何須更自故鄉来¶
　　　　其二¶
<pb:KR4e0198_WYG_014-16b>¶
白髪蕭蕭映酒垂他鄉秋色更堪悲不知此日登髙處¶
折得茱萸挿向誰¶
　　　寄許殿卿(二首/)¶
夾道楊花撲玉鞍隋堤三月正漫漫知君日向平臺醉¶
猶作梁園雪裡㸔¶
　　　　其二¶
虚傳車騎故園來侍宴無非繞吹臺雪賦㡬篇纔脫稿¶
諸王已報牡丹開¶
<pb:KR4e0198_WYG_014-17a>¶
　　　盧城送子與¶
盧城吹角月輪髙夜色侵燈擁二毛明發使君從此去¶
呉門飛雪見綈袍¶
　　　答元美問余近事(二首/)¶
山中還徃酒家知纔到蓬蒿客便疑縱有少年能問字¶
也應難見子雲竒¶
　　　　其二¶
賦罷凌雲氣不降長楊羽獵妙無雙老來却解人間事¶
<pb:KR4e0198_WYG_014-17b>¶
攤得𤣥經覆酒缸¶
　　　和周公瑕猗蘭篇兼呈元美¶
玉指紅顔擁上春勞君一顧落梁塵當時觧贈同心句¶
漢省風流在㡬人¶
　　　寄余仲蔚¶
呉門月落洞庭孤何處扁舟釣五湖我夢三峰秋色裡¶
不知曽掃華山圖¶
　　　聞子與欲詣問詩以代柬(二首/)¶
<pb:KR4e0198_WYG_014-18a>¶
謝客江湖已十秋浮雲華髪共悠悠聞君忽憶陽春調¶
濁酒還開白雪樓¶
　　　　其二¶
呉觀峰髙練影長使君千騎下東方故人不惜中原色¶
借爾登臨望故鄉¶
　　　白雪樓贈子與¶
綈袍十載北風寒又說陽春和者難直置樓西華不注¶
使君能得㡬囘㸔¶
<pb:KR4e0198_WYG_014-18b>¶
　　　遣侍兒¶
孔雀雙飛織素年蛾眉宛轉使君前桃花流水人間去¶
何處春光不可憐¶
　　　贈梁伯龍(二首/)¶
白雪樓髙海氣重呉門詞客逺相從可知不帶紅塵色¶
至自清秋日觀峰¶
　　　　其二¶
太華峰頭玉女壇别時明月滿長安不知秋色今多少¶
<pb:KR4e0198_WYG_014-19a>¶
君到仙人掌上㸔¶
　　　蕭蕭篇哭孫(三首/)¶
年年病裡度秋風雙鬢蕭蕭對轉蓬今日隣家聞玉笛¶
不堪吹入思悲翁¶
　　　　其二¶
西北浮雲白日㣲蕭蕭木葉傍人飛那知十載窮途淚¶
并向秋風濕我衣¶
　　　　其三¶
<pb:KR4e0198_WYG_014-19b>¶
西風玉樹一枝殘猶自蕭蕭月影寒白髪只堪供伏枕¶
那敎雙淚更漫漫¶
　　　謝俞仲蔚寄簟¶
五栁先生漉酒巾門無車馬斷紅塵勞将楚簟遥相問¶
髙卧中原更㡬人¶
　　　九日¶
黄花白髪病中新壁上常懸漉酒巾九日空齋似寒食¶
更無風雨亦愁人¶
<pb:KR4e0198_WYG_014-20a>¶
　　　嵗杪得元美兄弟書却寄(二首/)¶
北風吹雪雪毿毿雪裡開緘酒半酣但說王家兄弟好¶
自應春色滿江南¶
　　　　其二¶
病起逄春上酒巵江南江北正相思中原謾說先朝事¶
五子風流自一時¶
　　　答寄殿卿¶
平臺春興日堪乗公子相邀賽信陵那得更逄寒食下¶
<pb:KR4e0198_WYG_014-20b>¶
髙齋獨供伏牛僧¶
　　　答殿卿代寄正甫¶
凌雲賦出罷朝天今日恩深漢帝年寄語故人楊得意¶
白頭堪作病相憐¶
　　　春興¶
自瀉金波滿玉盤使君沈醉不爲難新䭾二七如花女¶
又向春風一笑㸔¶
　　　酬殿卿寄惠達摩渡江圖¶
<pb:KR4e0198_WYG_014-21a>¶
西來遺影少林傳萬里風波一葦前今日更因阿堵妙¶
知君已解祖師禪¶
　　　贈左史¶
蘭陵美酒日長携趙女秦筝玉柱低爲問㳺梁何所作¶
平臺左史醉如泥¶
　　　伏日左史初度寄懐(二首/)¶
當年曼倩負仙才此日金門割肉囘自罷文園長病渇¶
偷桃好寄故人來¶
<pb:KR4e0198_WYG_014-21b>¶
　　　　其二¶
帝子華筵上客開千金爲夀在平臺如何此日偏相憶¶
㡬度同銜避暑杯¶
　　　寄贈梁伯龍¶
彩筆含花賦别離玉壺春酒調呉姬金陵子弟知名姓¶
樂府争傳絶妙辭¶
　　　寄送方山人歸歙州(二首/)¶
河水悠悠鴈影長長安囘首淚成行可憐三十年前客¶
<pb:KR4e0198_WYG_014-22a>¶
明日扁舟是故鄉¶
　　　　其二¶
白髪毶毶對雪垂北風吹入鴈聲悲已知客裡黄金盡¶
杯酒相㸔好似誰¶
　　　柬徐子與¶
呉姬半醉月當壚握手王郎問酒徒聞道君家雙妾妾¶
一時同唱鳯将雛¶
　　　立春日¶
<pb:KR4e0198_WYG_014-22b>¶
樽前華髪影毿毿病客思鄉總不堪一自倦逰三十載¶
那知春色在江南¶
　　　寄贈元美¶
寒巖摘耳石崚嶒下有波濤氣鬱蒸知汝清齊常自愛¶
不當持供五湖僧¶
　　　　右石耳¶
美人持贈虎邱茶起汲呉江煮露華龍井近來還此種¶
也堪清賞屬詩家¶
<pb:KR4e0198_WYG_014-23a>¶
　　　　右龍井茶¶
九疊風生障子深蘭臺上客賦披襟休疑古蔓龍蛇走¶
猶帶松杉十里隂¶
　　　　右藤障子¶
鸚䳇雙飛白玉盤金漿一瀉萬珠寒故人自有相如渇¶
明月煩君掌上㸔¶
　　　　右螺杯¶
　　　李柱史蜀扇¶
<pb:KR4e0198_WYG_014-23b>¶
明月團圓掌上開清風猶自灑西臺誰将一片峨眉雪¶
濯錦江寒萬里來¶
　　　答贈沈孟學(四首/)¶
浙江潮落海門髙王氣千年照彩毫有客已成枚叔賦¶
無人更羡廣陵濤¶
　　　　其二¶
海門中㫁出呉關北望江流九折還一日故人携酒處¶
白雲千載鳯凰山¶
<pb:KR4e0198_WYG_014-24a>¶
　　　　其三¶
西湖一片白雲秋影落孤山水上浮君自神仙誰不見¶
月明同在李膺舟¶
　　　　其四¶
江城春盡盡飛花花拂青樽日影斜寂寞更無竒字問¶
可知曽到子雲家¶
　　　寄憶殿卿¶
江南行色照青春白髪相㸔夢裡新憶爾故鄉歸未得¶
<pb:KR4e0198_WYG_014-24b>¶
梁園風雪正愁人¶
　　　将至梁園寄殿卿¶
誰擅梁園作賦才只今枚叔在平臺春風好爲傳消息¶
恰是相如漢署來¶
　　六言律詩¶
　　　郡齋同元美賦得遺字¶
城上西山黯黯齋中秋草離離風塵微禄相誤踈拙除¶
書自遺落日故人對酒白雲仙吏裁詩蕭條囘首何處¶
<pb:KR4e0198_WYG_014-25a>¶
徙倚論心此時¶
　　　初度日子與過署中同賦¶
東海鍾靈此日西方誕聖彌旬玉清老子同姓金粟如¶
來後身佳客稱觴上夀薪詩落筆生神度江我自知已¶
下榻誰爲故人¶
　　六言絶句¶
　　　同元美賦得寒字¶
秋風華髪相得落日青山自寒薄宦何如濁酒故人誰¶
<pb:KR4e0198_WYG_014-25b>¶
在長安¶
　　　醉示元美¶
拂衣不免違俗縱酒還堪達生偶爾故人握手㸔他豎¶
子成名¶
　¶
　¶
　¶
　滄溟集巻十四¶
