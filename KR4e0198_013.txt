# -*- mode: mandoku-view; -*-
#+TITLE: 滄溟集
#+DATE: 2015-08-25 00:25:15.202222
#+PROPERTY: ID KR4e0198
#+PROPERTY: BASEEDITION WYG    
#+PROPERTY: JUAN 卷十三
<pb:KR4e0198_WYG_013-1a>¶
欽定四庫全書¶
　滄溟集巻十三　　　　　明　李攀龍　撰¶
　　七言絶句¶
　　　逰仙曲¶
一聴黄竹寫歌鐘人醉秦臺十二重琪樹花開巢孔雀¶
瑶池水煖岀芙蓉¶
　　　過劉簿山齋¶
萬壑千山入户重秋來三徑少人踪不知君在蓮花府¶
<pb:KR4e0198_WYG_013-1b>¶
得似芙蓉第幾峰¶
　　　宿林泉觀¶
盥漱焚香坐翠㣲煙霞猶在芰荷衣怪來不作人間夢¶
一夜寒泉拂牖飛¶
　　　寄謝茂秦¶
老去長裾滿淚㾗秋風又曵向何門可知十載龍陽恨¶
不道前魚亦主恩¶
　　　東村同殿卿送子坤赴選(三首/)¶
<pb:KR4e0198_WYG_013-2a>¶
青雲明日羡翻飛應念陶家獨掩扉君最徃還知五桞¶
何曾送客解依依¶
　　　　其二¶
短褐憐君又遠遊如今白璧好誰酬座中楚客曽三獻¶
纔說連城淚已流¶
　　　　其三¶
老去看花上苑春憐君不厭草堂貧預知𤠔鶴愁無主¶
更屬南憐卧病人¶
<pb:KR4e0198_WYG_013-2b>¶
　　　寄元美(七首/)¶
薊門城上月婆娑玉笛誰爲出塞歌君自客中聴不得¶
秋風吹落小黄河¶
　　　　其二¶
白雲何處不漫漫欲寄綈袍薊北寒依舊西山秋色裏¶
知君此日轉愁看¶
　　　　其三¶
匣裡龍泉北斗文携來燕趙客如雲自言此劒千金買¶
<pb:KR4e0198_WYG_013-3a>¶
不是窮交不借君¶
　　　　其四¶
聞道紅顔鏡裡新還堪客子闘青春秋来縱帶風塵色¶
猶是行吟澤畔人¶
　　　　其五¶
江南風雨夢扁舟薊北燕花傍酒樓無那故人揺落盡¶
教君何處不悲秋¶
　　　　其六¶
<pb:KR4e0198_WYG_013-3b>¶
落魄初看逐客情風流又似棄繻生路傍年少從他問¶
不必停車說姓名¶
　　　　其七¶
漁陽烽火暗西山一片征鴻海上還多少胡笳吹不轉¶
秋光先入薊門關¶
　　　重寄元美(三首/)¶
十載交逰滿帝都五陵年少避呼盧只今惟有張公子¶
匹馬時時過酒徒¶
<pb:KR4e0198_WYG_013-4a>¶
　　　　其二¶
南冠君子繫京華秋色傷心廣柳車此地由来多俠客¶
不知誰是魯朱家¶
　　　　其三¶
北斗闌干南斗低啼烏三匝鳯城棲萬年枝上秋風起¶
飛入中丞署裏啼¶
　　　哭子相(四首/)¶
故園秋色廣陵間閩海悠悠自不還縱使蕪城愁易老¶
<pb:KR4e0198_WYG_013-4b>¶
那能長客武夷山¶
　　　　其二¶
清秋不盡客依依夢裏閩天掛劍歸莫向延平津口度¶
恐驚風雨二龍飛¶
　　　　其三¶
揚子江寒月影孤秋風吹落射陽湖故人欲灑臨江淚¶
湖上明珠竟有無¶
　　　　其四¶
<pb:KR4e0198_WYG_013-5a>¶
大江千里日滔滔秋色遥看入夢勞莫道故人枚叔少¶
悲君已厭廣陵濤¶
　　　答潘潤夫病中見贈(二首/)¶
髙秋伏枕㟙湖濵憔悴誰憐似楚臣怪爾紅顔青鏡裏¶
潘郎本自玉爲人¶
　　　　其二¶
湖上青山對濁醪故人遥望白雲髙愁中那得無秋興¶
賦就看君已二毛¶
<pb:KR4e0198_WYG_013-5b>¶
　　　湧泉菴¶
錦陽川上女僧家紅樹蕭蕭白日斜弟子如雲人不見¶
可憐秋老玉蓮花¶
　　　輓王中丞(八首/)¶
主恩三遣護三邉驃騎功名破敵年不謂漢軍能失利¶
猶堪起冢象祈連¶
　　　　其二¶
司馬臺前列栢髙風雲猶自夾旌旄屬鏤不是君王意¶
<pb:KR4e0198_WYG_013-6a>¶
莫作胥山萬里濤¶
　　　　其三¶
旌旗海上似雲屯大将登壇國士恩白馬只今成過隙¶
千秋匹練曳呉門¶
　　　　其四¶
鐡馬蕭蕭日色黄邉聲殺氣滿漁陽誰知一夜旌竿折¶
揺落中丞栢上霜¶
　　　　其五¶
<pb:KR4e0198_WYG_013-6b>¶
三月漁陽大出師君王按劒㨗書遲鼓聲不為将軍起¶
豈獨封侯是數竒¶
　　　　其六¶
莫道江南夢裏遙白楊明日便蕭蕭門人盡愛傷春句¶
不擬招魂與大招¶
　　　　其七¶
昨夜烽烟海上青猶聞麾下取龍庭一時雄劍無精彩¶
遥指燕山落将星¶
<pb:KR4e0198_WYG_013-7a>¶
　　　　其八¶
幕府髙臨碣石開薊門丹旐重裵徊沙塲入夜多風雨¶
人見親提鐡騎来¶
　　　别元美(二首/)¶
北風吹鴈鴈群呼泗水西流白日徂不見浮雲千里色¶
知它何處是姑蘇¶
　　　　其二¶
白雲愁色滿呉門疋馬孤舟不可論一自河梁携手後¶
<pb:KR4e0198_WYG_013-7b>¶
至今猶有未銷魂¶
　　　戲贈張茂才(二首/)¶
自愛花枝掌上紅蛾眉如月綰春風湏知粉黛隨時變¶
多恐張郎畫未工¶
　　　　其二¶
張郎新製合歡衾醉擁紅顔燭影深别有洞房雙玉妾¶
吹簫自和白頭吟¶
　　　送徐汝思(四首/)¶
<pb:KR4e0198_WYG_013-8a>¶
天涯明日故人踈莫向樽前歎謫居最是孤臣偏雨露¶
君王不問篋中書¶
　　　　其二¶
漁陽㡬載傍胡塵此日驪歌濟水濵白首談兵君自見¶
何須更問請纓人¶
　　　　其三¶
青樽華髪對銷魂匹馬孤城日色昏愛客更爲長鋏引¶
一時回首孟嘗門¶
<pb:KR4e0198_WYG_013-8b>¶
　　　　其四¶
主恩千騎入防秋幕府遙臨上谷愁今日故園遷客淚¶
誰知不是爲封侯¶
　　　和許史秋日玉函觀(二首/)¶
瑶臺十二玉䦨干月出名花映掌寒自是仙人君不信¶
只今誰得醉中看¶
　　　　其二¶
青鳥翩翩錦字通玉簫秋冷玉函宫情知洞裏如花女¶
<pb:KR4e0198_WYG_013-9a>¶
共指風流許侍中¶
　　　秋日許郭殷見枉鮑山山荘¶
玉壺春酒石榴殷此日中林見徃還堪是樽前㡬知己¶
那能不愛叔牙山¶
　　　與三君登樓¶
誰憐王粲懶登樓病起漳南對客秋自喜賦成多麗句¶
因知座上有曹劉¶
　　　和許右史初度村興之作¶
<pb:KR4e0198_WYG_013-9b>¶
一瓢春酒望青天誰識箕山武仲賢我亦潁陽飲牛客¶
猶堪擊壌共堯年¶
　　　九日示殿卿¶
林頭濁酒浸黄花門外蕭蕭五柳斜此日登樓人盡醉¶
誰知秋色在陶家¶
　　　襲生緋桃栽¶
白雲湖上酒家春那更桃花照眼新今日為栽三徑裏¶
憐君也是武陵人¶
<pb:KR4e0198_WYG_013-10a>¶
　　　送子與(五首/)¶
北風吹雪雪漫漫雪裏題詩淚不乾豈意故人揺落後¶
逄君五馬入長安¶
　　　　其二¶
十年髙卧白雲寒嬾借新知錦字看不是眼中人漸少¶
那能相憶使君灘¶
　　　　其三¶
襜帷何處傍風塵握手江湖白髪新此去更沽燕市酒¶
<pb:KR4e0198_WYG_013-10b>¶
不知誰作和歌人¶
　　　　其四¶
中原北望九河分太守揚帆入五雲莫按腰間鹿盧劍¶
明珠今日便投君¶
　　　　其五¶
玉帛徴賢謁建章潁川軒盖有輝光君恩儻許留京兆¶
不必重来下鳯凰¶
　　　殿卿别業(二首/)¶
<pb:KR4e0198_WYG_013-11a>¶
負郭田荒勸客耕隣家酒熟任逢迎只今何異呉門卒¶
枉殺梁鴻變姓名¶
　　　　其二¶
牀頭詩草日生塵架上長裾嬾着身自訝閉門無一事¶
春来擬作緯蕭人¶
　　　觀獵(二首/)¶
胡鷹掣鏇北風廻草盡平原使馬開臂上角弓如却月¶
當塲意氣射生来¶
<pb:KR4e0198_WYG_013-11b>¶
　　　　其二¶
十月霜清紫兎肥浮雲不競鐡驄飛半酣驅逐諸年少¶
朌子城東看打圍¶
　　　酬許右史九日小山見贈(四首/)¶
南山秋色照東籬又是陶家載酒期彭澤罷来無俗客¶
何妨不許白衣知¶
　　　　其二¶
我愛淮王上客賢小山那在鵲湖邉開尊共泛金花酒¶
<pb:KR4e0198_WYG_013-12a>¶
散帙同吟桂樹篇¶
　　　　其三¶
十載銜杯望白雲天涯此日歎離群重来秋色生雙鬢¶
更折茱萸挿向君¶
　　　　其四¶
湖上青山遶郭斜翠㣲深處半人家誰知不解登臨苦¶
醉殺猶堪藉菊花¶
　　　寄元美(四首/)¶
<pb:KR4e0198_WYG_013-12b>¶
楚客龍泉照雪霜曾携上國獻君王奈何一閉豐城後¶
紫氣空干斗北長¶
　　　　其二¶
慿将白雪寫朱絲總是人間此調悲縱使霑裳君莫管¶
古来能得㡬鍾期¶
　　　　其三¶
自握明珠掌上愁夜来寒色動隋侯可知按劍人相視¶
任是銜恩未可投¶
<pb:KR4e0198_WYG_013-13a>¶
　　　　其四¶
櫪下長風萬里生誰憐汗血老無成若敎一奉瑶池御¶
八駿如雲不敢鳴¶
　　　得徐使君所貽王敬美見贈答寄(四首/)¶
山中伏枕白雲天江上新詩錦字傳轉向故人三致意¶
君家兄弟有誰憐¶
　　　　其二¶
博物張華不易逢十年京洛少從容當時未得豐城劒¶
<pb:KR4e0198_WYG_013-13b>¶
已識雲間陸士龍¶
　　　　其三¶
十載論文畫省開君家二妙日趨陪那因見和池塘句¶
始羡風流小謝才¶
　　　　其四¶
弱冠文章滿帝城偶因家難負平生中原莫恨論交少¶
海内今無驃騎名¶
　　　汝寕徐使君(十首/)¶
<pb:KR4e0198_WYG_013-14a>¶
汝海清秋四望開白雲長在景夷臺已知千載無枚叔¶
誰愛風流漢署才¶
　　　　其二¶
使君爲政雜風騷遶郡青山照彩毫不是賦成相倡和¶
那湏更署范功曹¶
　　　　其三¶
天子分符漢省郎風烟汝潁更相望府中但得平輿吏¶
他郡從敎下鳯凰¶
<pb:KR4e0198_WYG_013-14b>¶
　　　　其四¶
鴻陂東注汝陽城太守乗春出勸耕童子但須騎竹馬¶
夾車休唱芋魁羹¶
　　　　其五¶
水如垂瓠抱城流西望千山入楚秋帝謂使君終長者¶
褰帷不必更閩州¶
　　　　其六¶
髙齋卧理簿書閑掾吏裁詩日徃還片月不離桐栢水¶
<pb:KR4e0198_WYG_013-15a>¶
白雲偏傍弋陽山¶
　　　　其七¶
髙盖崚嶒駕楚雲驂驔五馬五花文漢庭此日推經術¶
可是尋常作使君¶
　　　　其八¶
千騎如雲汝水濵銅符黻冕一時新身爲漢主分憂吏¶
何必龔黄好譲人¶
　　　　其九¶
<pb:KR4e0198_WYG_013-15b>¶
三河名郡鬱如林治行看君結主深但使便宜長得請¶
守臣無意賜黄金¶
　　　　其十¶
觧道文章老自知中原病客重相思故人寥落看如此¶
再領專城豈後時¶
　　　寄呉明卿(十首/)¶
平臺秋氣鬱蒼蒼落日登臨一㫁腸若道子虚今未就¶
當年誰遣客逰梁¶
<pb:KR4e0198_WYG_013-16a>¶
　　　　其二¶
梁園髙宴日紛紛帝子風流雅好文若使平臺賔客在¶
已知詞賦不如君¶
　　　　其三¶
髙齋只尺小蒙城三載逍遥傲吏情不是春風常入夢¶
誰知蝴蝶等功名¶
　　　　其四¶
秋色蕭條傍謫居體中今日定何如從他㡬載風塵吏¶
<pb:KR4e0198_WYG_013-16b>¶
不作平津相府書¶
　　　　其五¶
長吏應憐道路傍三年叅佐有輝光縱書下考關何事¶
不必詩名入薦章¶
　　　　其六¶
楚娃雙侍玉爲顔勸酒能歌雉子斑醉殺休論官不調¶
古來遷客㡬人還¶
　　　　其七¶
<pb:KR4e0198_WYG_013-17a>¶
睢陽小吏困逄迎醉後參差故態生莫倚甘泉曾獻賦¶
君今久已罷承明¶
　　　　其八¶
來自廬山五老峰梁園賔客更相從已知無意二千石¶
出處何如邴曼容¶
　　　　其九¶
短髪風塵老更繁青雲何日見飛翻由來逐客人廻避¶
遮莫詞垣與諌垣¶
<pb:KR4e0198_WYG_013-17b>¶
　　　　其十¶
梁苑無人秋氣悲呉門囘首淚堪垂知君不盡平生意¶
海内窮交更有誰¶
　　　送殷正甫内翰之京(十首/)¶
咸池一奏合宫成帝自垂裳拱玉京多少侍臣調六琯¶
湏知共作鳯凰鳴¶
　　　　其二¶
春風忽送漢臣還再入承明供奉班怪得文章成五色¶
<pb:KR4e0198_WYG_013-18a>¶
朝朝染翰近龍顔¶
　　　　其三¶
君王賜宴栢梁臺七字新詩漢體開首倡自天酬不得¶
曲終還賴嵗星才¶
　　　　其四¶
漢家詞客滿金門誰解凌雲感至尊一出子虚名便起¶
長卿無日不承恩¶
　　　　其五¶
<pb:KR4e0198_WYG_013-18b>¶
詔遣詞臣集漢都明年羽獵大誇胡共憐執㦸人猶在¶
莫問長楊賦有無¶
　　　　其六¶
十載風流侍從臣歸来依舊帝城春金華殿裡談經客¶
半是同時獻賦人¶
　　　　其七¶
帝寵詞臣弄彩毫蓬蒿宫闕五雲髙自憐一日成三賦¶
不分傍人賜錦袍¶
<pb:KR4e0198_WYG_013-19a>¶
　　　　其八¶
紫禁清秋五夜閑金莖玉樹少人間不知帝遣神仙吏¶
更直蓬莱第㡬山¶
　　　　其九¶
依舊春風滿建章重来搦管對君王即看應制偏承寵¶
何處新詩不擅塲¶
　　　　其十¶
東觀風流著作郎滿朝誰不羡恩光賦成清思如秋水¶
<pb:KR4e0198_WYG_013-19b>¶
一片霜毫灑玉堂¶
　　　促殿卿之官(四首/)¶
春色平臺散客愁淮南桂樹小山秋身爲一郡風塵吏¶
借問何如此薄逰¶
　　　　其二¶
聞道相知滿帝京時来不得避功名縱今再補王門客¶
恰好逍遥遣宦情¶
　　　　其三¶
<pb:KR4e0198_WYG_013-20a>¶
白雲湖上酒家春坐愛青山誤此身詩句近来多逺興¶
那能不作宦游人¶
　　　　其四¶
夙昔分符結主歡今来相國豈㣲官也知合有抽簪日¶
且向山陰雪夜看¶
　　　酬許使君讀鄙詩見贈(二首/)¶
江湖㡬載避風塵病裡詩成白髪新不是使君相唱和¶
一時同調更無人¶
<pb:KR4e0198_WYG_013-20b>¶
　　　　其二¶
莫道西施寵最深館娃宫女正如林何人不解矜顔色¶
敢向君王更捧心¶
　　　少年行(二首/)¶
胡姬十五堪當壚美酒青絲白玉壺君但携來成一醉¶
知他誰是霍家奴¶
　　　　其二¶
裘馬翩翩出建章青樓日日擁紅妆纔開春酒荼䕷色¶
<pb:KR4e0198_WYG_013-21a>¶
說甚金莖露未嘗¶
　　　早夏示殿卿(二首/)¶
長夏園林黄鳥來百花春酒復新開主人把酒聴黄鳥¶
黄鳥一聲酒一杯¶
　　　　其二¶
湖上青山遶屋斜蕭條重枉使君車到來縱遣柴門閉¶
只在東鄰賣酒家¶
　　　許使君見過林亭(二首/)¶
<pb:KR4e0198_WYG_013-21b>¶
觧衣沽酒豈辭貧散髪狂歌也自真林下似君看亦得¶
誰言𥞇阮便無人¶
　　　　其二¶
濁酒自沽還自把先生寄傲南窓下門前五栁漸看長¶
使君時時來繫馬¶
　　　謝中丞枉駕見過兼惠營草堂貲(四首/)¶
夾户春風五桞斜遶籬秋色醉黄花南山只在茅茨外¶
人道柴桑處士家¶
<pb:KR4e0198_WYG_013-22a>¶
　　　　其二¶
車馬紛紛滿四隣中丞不厭草堂貧自從一爲蒼生起¶
髙卧如君更㡬人¶
　　　　其三¶
結屋臨湖八九椽白雲秋色共蕭然若言長者無車轍¶
何得中丞乞俸錢¶
　　　　其四¶
牀頭一卷大𤣥經湖上千山閉户青儻憶故園能載酒¶
<pb:KR4e0198_WYG_013-22b>¶
貧家不讓子雲亭¶
　　　送潘令之邯鄲(四首/)¶
春滿邯鄲十萬家若爲潘令鬬繁華請看如玉叢臺女¶
豈讓河陽縣裡花¶
　　　　其二¶
爲政風流不下堂漳河春色動宫牆遥知茂宰鳴琴曲¶
彈作羅敷陌上桑¶
　　　　其三¶
<pb:KR4e0198_WYG_013-23a>¶
趙家和璧舊知名千載秦人說藺生莫道君才非百里¶
須将髙價抵連城¶
　　　　其四¶
邯鄲出宰氣何雄佇日徴書奉漢宫製錦但令成五色¶
如花豈羡鮑家驄¶
　　　山齋牡丹(三首/)¶
醉把名花掌上新空山開處㡬廻春西施自愛傾城色¶
一出呉宫不嫁人¶
<pb:KR4e0198_WYG_013-23b>¶
　　　　其二¶
西山風雨錦溪寒春色沈沈醉牡丹不是故人裁麗句¶
那能蕭瑟病中看¶
　　　　其三¶
青山繚繞樹横斜中有柴桑令尹家白髪㡬廻能載酒¶
春風何處不看花¶
　　　過殿卿山房詠牡丹(二首/)¶
相國園亭種牡丹枝枝風雨怨春寒主人車馬城中慣¶
<pb:KR4e0198_WYG_013-24a>¶
知傍誰家錦障看¶
　　　　其二¶
國色宫妆倚檻新一樽堪自對殘春即令解語應相笑¶
何必看花定主人¶
　　　訪劉山人不值(二首/)¶
主人三徑草堂斜稚子開門勸喫茶自有白雲看好客¶
不妨紅葉滿貧家¶
　　　　其二¶
<pb:KR4e0198_WYG_013-24b>¶
南窓狼藉半牀書階下蒼苔罷掃除似是隣翁邀作社¶
不然應釣錦川魚¶
　¶
　¶
　¶
　¶
　¶
　滄溟集巻十三¶
